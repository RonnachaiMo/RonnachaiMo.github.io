<!DOCTYPE html>
    <html>
    <head>
      <meta charset='utf-8'>
      <meta name='viewport' content='width=device-width'>
      <title>Privacy Policy</title>
      <style> body { font-family: 'Helvetica Neue', Helvetica, Arial, sans-serif; padding:1em; } </style>
    </head>
    <body>
    <strong>Privacy Policy</strong><div class="modal-body">
  
        <center>นโยบายคุ้มครองข้อมูลส่วนบุคคล (Data Protection Policy)<br>
บริษัท สมาร์ท เฮลท์เทค จำกัด<br>
<br>
บริษัท สมาร์ท เฮลท์เทค จำกัด ในฐานะผู้ควบคุมข้อมูลส่วนบุคคลตามพระราชบัญญัติคุ้มครองข้อมูลส่วนบุคคล พ.ศ.2562 (“กฎหมายคุ้มครองข้อมูลส่วนบุคคล”) มีความตระหนักเป็นอย่างยิ่งถึงการคุ้มครองข้อมูลส่วนบุคคลของท่านในฐานะ คู่ค้า คู่สัญญา ผู้ติดต่อ ผู้ติดต่อฉุกเฉิน และบุคคลธรรมดาอื่นใด ที่กระทำในนามนิติบุคคลซึ่งเป็นคู่ธุรกิจของบริษัทฯ พยาน รวมถึงพนักงาน บุคลากร เจ้าหน้าที่ ผู้แทน ตัวแทน ผู้มีอำนาจกระทำการแทนนิติบุคคล กรรมการ และบุคคลต่างๆ ที่เกี่ยวข้อง (“ท่าน” หรือ “เจ้าของข้อมูลส่วนบุคคล”) บริษัทฯ จึงได้ประกาศนโยบายความเป็นส่วนตัว (“นโยบาย”) ฉบับนี้ โดยมีวัตถุประสงค์เพื่อแจ้งให้ท่านได้ทราบถึงความคุ้มครองข้อมูลส่วนบุคคลของท่านที่บริษัทฯได้ดำเนินการเก็บรวบรวม ใช้ เปิดเผย และ/หรือโอนข้อมูลส่วนบุคคล (รวมเรียกว่า “ประมวลผล” หรือ “การประมวลผล”) ของท่าน ไปยังบุคคลอื่นๆ ใดที่เกี่ยวข้อง<br>
ทั้งนี้ การดำเนินการใดๆ เกี่ยวกับข้อมูลส่วนบุคคลของท่าน บริษัทฯ จะดำเนินการรักษาความมั่นคงปลอดภัยในข้อมูลส่วนบุคคลของท่านตามมาตรฐานในการรักษาความมั่นคงปลอดภัยในข้อมูลส่วนบุคคล ตลอดจนป้องกันมิให้มีการนำข้อมูลของท่านไปใช้เพื่อวัตถุประสงค์อื่นที่นอกเหนือจากที่ระบุไว้ในนโยบายฉบับนี้ โดยมิได้รับอนุญาตจากท่าน</center><br>1. คำนิยาม<br>
“ข้อมูลส่วนบุคคล” หมายถึง ข้อมูลเกี่ยวกับท่านซึ่งระบุหรือสามารถระบุตัวตนของท่านได้ ซึ่งบริษัทฯ ได้เก็บรวบรวมไว้ตามที่ได้แจ้งไว้ในนโยบายฉบับนี้<br>
“ข้อมูลส่วนบุคคลที่มีความอ่อนไหว” หมายถึง ข้อมูลส่วนบุคคลที่กฎหมายคุ้มครองข้อมูลส่วนบุคคลกำหนดให้เป็นข้อมูลที่มีความอ่อนไหว ซึ่งบริษัทฯ ได้เก็บรวบรวม ใช้ เปิดเผย และ/หรือ โอน เมื่อบริษัทฯ ได้รับความยินยอมโดยชัดแจ้งจากท่าน ข้อมูลส่วนบุคคลที่มีความอ่อนไหว เช่น ข้อมูลเกี่ยวกับเชื้อชาติ เผ่าพันธุ์ ความคิดเห็นทางการเมือง ความเชื่อในลัทธิ ศาสนาหรือปรัชญา พฤติกรรมทางเพศ ประวัติอาชญากรรม ข้อมูลสุขภาพ ความพิการ ข้อมูลสหภาพแรงงาน ข้อมูลพันธุกรรม ข้อมูลชีวภาพ หรือข้อมูลอื่นใดซึ่งกระทบต่อเจ้าของข้อมูลส่วนบุคคลในทำนองเดียวกัน เป็นต้น<br>
"การยินยอมในนโยบายคุ้มครองความเป็นส่วนตัว ถือว่าเป็นการยินยอมของผู้ป่วยโดยปริยาย"<br>4. ทำไมบริษัทฯ ต้องเก็บรวบรวมข้อมูลส่วนบุคคลของท่านและจะนำไปใช้อย่างไร<br>
4.1 บริษัทฯ ประมวลผลข้อมูลส่วนบุคคลของท่านเพื่อดำเนินการตามวัตถุประสงค์ดังต่อไปนี้ <br>
1) เพื่อการปฏิบัติตามสัญญาซึ่งท่านเป็นคู่สัญญา หรือเพื่อใช้ในการดำเนินการตามคำขอของท่านก่อนเข้าทำสัญญานั้น เช่น การพิจารณาคัดเลือกเพื่อการจัดซื้อจัดจ้าง การพิจารณาคัดเลือกคุณสมบัติก่อนการเข้าทำสัญญา การพิจารณาหรือเข้าทำสัญญาระหว่างกัน การติดต่อสื่อสารเพื่อซื้อขายสินค้าและ/หรือบริการ การปฏิบัติตามสัญญาหรือภาระผูกผันตามสัญญา การดำเนินการเกี่ยวกับการเรียกเก็บหรือชำระค่าสินค้าหรือบริการ การจัดส่งหรือรับสินค้าหรือบริการ เป็นต้น<br>
2) เพื่อประโยชน์โดยชอบด้วยกฎหมาย เช่น การยืนยันตัวตน การส่งข้อความแจ้งเตือนการนัดหมาย การเก็บข้อมูลผู้ที่ติดต่อได้เพื่อใช้ในการสอบถามข้อมูลของท่านในกรณีฉุกเฉินและท่านไม่สามารถให้ข้อมูลเองได้ในอนาคต การจัดหาบริการหรือส่งมอบบริการตามที่ถูกร้องขอ การจัดซื้อ จัดจ้าง ตรวจรับชำระสินค้าหรือบริการ การตรวจสอบและติดตามการปฏิบัติงานตามสัญญา การตรวจสอบความถูกต้องหรือคุณภาพสินค้าหรือบริการ การบริการหลังการขาย การบริหารจัดการลูกค้าสัมพันธ์ การส่ง/ติดตามแบบสอบถามเพื่อประเมินความพึงพอใจในการให้บริการ การตรวจสอบและยืนยันตัวตนเกี่ยวกับการเข้าทำธุรกรรมหรือนิติกรรมสัญญา การประเมินการทำงาน การตรวจสอบทางการเงิน การตรวจสอบการชำระเงิน/การเรียกเก็บเงิน/ความถูกต้อง การขอคืนเงิน การจ่ายค่าชดเชย การตรวจสอบการปฏิบัติตามกฎบริษัทฯ การตรวจสอบภายใน การสืบสวน/สอบสวน/ตรวจสอบ/การขอคำปรึกษาเกี่ยวกับการก่อตั้งสิทธิเรียกร้องตามกฎหมาย หรือการพิสูจน์ในกระบวนการทางกฎหมาย โดยอาจเปิดเผยข้อมูลส่วนบุคคลของท่านแก่ทนายความ/ที่ปรึกษากฎหมายและภาษีอากร/ผู้ตรวจสอบบัญชี ผู้ตรวจสอบภายใน ผู้ตรวจสอบทางการเงิน รวมถึงที่ปรึกษาอื่นใดเพื่อวัตถุประสงค์ดังกล่าว การเปิดเผยให้แก่ผู้ให้บริการภายนอกเพื่อจัดทำบัญชี การเงินและระบบไอทีสารสนเทศ การบันทึกภาพผ่านกล้องวงจรปิดเพื่อความปลอดภัยในบริเวณอาคารหรือสถานที่ การรักษาความปลอดภัย เป็นต้น<br>
3) เพื่อปฏิบัติตามกฎหมายที่เกี่ยวข้องกับการดำเนินการของบริษัทฯ เช่น การดำเนินกิจกรรมใดๆ ทางบัญชีและการเงิน เช่น การตรวจสอบบัญชี การแจ้งและเรียกเก็บหนี้ การออกใบกำกับภาษี และหลักฐานการดำเนินธุรกรรมต่างๆ ที่กฎหมายกำหนด การเก็บข้อมูลส่วนบุคคลตามที่กฎหมายกำหนด การเปิดเผยหรือนำส่งข้อมูลให้แก่หน่วยงานราชการตามที่กฎหมายกำหนด การปฏิบัติตามบทบัญญัติของกฎหมาย กฎระเบียบ คำสั่งศาลและ/หรือคำสั่งของพนักงานเจ้าหน้าที่ตามกฎหมาย การชำระค่าธรรมเนียมตามกฎหมาย การก่อตั้งหรือใช้สิทธิเรียกร้องตามกฎหมายหรือทางศาล เป็นต้น<br>
4) เพื่อปฏิบัติตามกฎหมายที่เกี่ยวข้องกับสถานพยาบาล เช่น การลงทะเบียน การนัดหมายแพทย์ การให้บริการทางการแพทย์ การวินิจฉัยโรค  การรักษาพยาบาล การซักถามอาการ  การตรวจร่างกายเบื้องต้น การจ่ายยา การใช้ข้อมูลส่วนบุคคลเพื่อการทดลองในห้องปฏิบัติการภายในของสถานพยาบาล การเก็บและใช้ข้อมูลผู้ที่ติดต่อได้เพื่อให้ตัดสินใจในการรักษาพยาบาลหรือไม่รับการรักษาพยาบาล การเบิกจ่ายสิทธิการรักษาพยาบาล การปฏิบัติตามจริยธรรมและจรรยาบรรณวิชาชีพ เป็นต้น<br>
5) เพื่อปฏิบัติตามกฎหมายอื่น  เช่น การเก็บข้อมูลส่วนบุคคลตามที่กฎหมายกำหนด การเปิดเผยหรือนำส่งข้อมูลให้แก่หน่วยงานราชการตามที่กฎหมายกำหนด การปฏิบัติตามบทบัญญัติของกฎหมาย ระเบียบ และคำสั่งของผู้ที่มีอำนาจตามกฎหมาย คำสั่งศาล เป็นต้น<br>
6) เพื่อป้องกันและหรือระงับอันตรายต่อชีวิต ร่างกาย หรือสุขภาพ เช่น การติดต่อในกรณีฉุกเฉิน การควบคุมและป้องกันโรคติดต่อ เป็นต้น<br>
7) กรณีที่ท่านให้ความยินยอม บริษัทฯ จะประมวลผลข้อมูลส่วนบุคคลตามวัตถุประสงค์ที่กำหนดไว้ในแต่ละความยินยอม ได้แก่ การนำเสนอหรือส่งข่าวสาร ประชาสัมพันธ์ ส่งการแจ้งเตือน นำเสนอเกี่ยวกับสิทธิประโยชน์ โปรโมชั่นสำหรับผลิตภัณฑ์และบริการ แคมเปญที่เป็นประโยชน์แก่ท่าน หรือเชิญชวนเข้าร่วมกิจกรรมของบริษัทฯ ผ่านช่องทางการติดต่อที่ท่านได้ให้ไว้แก่บริษัทฯ<br>
4.2   บริษัทฯ ประมวลผลข้อมูลส่วนบุคคลที่มีความอ่อนไหวของท่าน เพื่อดำเนินการตามวัตถุประสงค์ดังต่อไปนี้<br>
1) เพื่อการจำเป็นในการปฏิบัติตามกฎหมายเพื่อให้บรรลุวัตถุประสงค์เกี่ยวกับ เวชศาสตร์ป้องกันหรืออาชีวเวชศาสตร์ การวินิจฉัยโรคทางการแพทย์ การให้บริการด้านสุขภาพหรือด้านสังคม การรักษาทางการแพทย์ การจัดการด้านสุขภาพ เช่น การวินิจฉัยโรคและการรักษาพยาบาล การซักถามอาการ และการตรวจร่างกายเบื้องต้น การใช้ข้อมูลส่วนบุคคลเพื่อการตรวจวินิจฉัยในห้องปฏิบัติการภายในของบริษัทฯ การเปิดเผยข้อมูลไปยังห้องปฏิบัติการภายนอก หรือห้องรังสีวิทยาภายนอกเพื่อการวินิจฉัย การประมวลผลข้อมูลพันธุกรรมเพื่อยืนยันตัวตน/ความสัมพันธ์ในการปลูกถ่ายอวัยวะ การปฏิบัติตามจริยธรรมและจรรยาบรรณวิชาชีพ เป็นต้น <br>
2) เพื่อประโยชน์ในการทบทวนและนำไปพัฒนาคุณภาพการรักษาและดูแลสุขภาพให้ดียิ่งขึ้น การควบคุมและป้องกันโรคติดต่อ เป็นต้น อันจะก่อให้เกิดประโยชน์ด้านการสาธารณสุข<br>
3) เพื่อการจำเป็นเพื่อการก่อตั้งสิทธิเรียกร้องตามกฎหมาย การปฏิบัติตามหรือการใช้สิทธิเรียกร้องตามกฎหมาย เช่น การเรียกเก็บค่าบริการ การออกใบแจ้งหนี้ การเรียกให้ชำระหนี้ตามใบแจ้งหนี้ การออกใบรับเงิน การตรวจสอบการเรียกเก็บค่ารักษาพยาบาล/การชำระหนี้ เป็นต้น<br>
4) เพื่อป้องกัน/ระงับอันตรายต่อชีวิตร่างกายหรือสุขภาพ เช่นการติดต่อกรณีฉุกเฉิน เป็นต้น<br>
5) กรณีที่ท่านให้ความยินยอมโดยชัดแจ้ง บริษัทฯ จะประมวลผลข้อมูลส่วนบุคคลตามวัตถุประสงค์ที่กำหนดไว้ในแต่ละความยินยอม ได้แก่<br>
ก.) การใช้สำเนาบัตรประชาชนเมื่อปรากฏข้อมูลส่วนบุคคลที่มีความอ่อนไหว เช่น ศาสนา หมู่เลือด เป็นต้น เพื่อยืนยันตัวบุคคลของท่าน<br>
ข.) สถานพยาบาลหรือหน่วยงานทางการแพทย์อื่น เพื่อประกอบการส่งต่อการรักษา ซึ่งไม่ใช่เหตุฉุกเฉิน<br>
ค.) การเปิดเผยข้อมูลสุขภาพ ใบรับรองแพทย์ ให้บริษัทประกันเพื่อเบิกจ่ายสิทธิการรักษาพยาบาล <br>
ง.) การเปิดเผยข้อมูลสุขภาพ ใบรับรองแพทย์ให้สถานทูต นายจ้าง หน่วยงานต้นสังกัด หรือหน่วยงานราชการ หรือบุคคลใด ๆ ก็ตามที่เกี่ยวข้องกับท่าน เพื่อเรียกเก็บชำระหนี้สำหรับการใช้บริการทางการแพทย์ของท่าน<br>
จ.) การเปิดเผยข้อมูลสุขภาพให้บริษัทประกันตามที่ท่านหรือบริษัทประกันร้องขอเพื่อการทำประกันภัย<br>
ฉ.) การเปิดเผยข้อมูลสุขภาพให้แก่บุคคลภายนอก เช่น สมาชิกในครอบครัว ญาติ ผู้ติดตาม หรือบุคคลใกล้ชิด เมื่อมีการร้องขอจากบุคคลดังกล่าว <br>
ช.) การเปิดเผยข้อมูลสุขภาพ ใบรับรองแพทย์ ประวัติสุขภาพของท่านให้แก่สายการบินเพื่อรับรองการเดินทางด้วยเครื่องบิน (Fit for Air Travel)<br>
ซ.) การเปิดเผยข้อมูลสุขภาพให้คู่ค้าทางธุรกิจเพื่อนำข้อมูลไปพัฒนาสินค้าทางการแพทย์<br>
ฌ.) การประมวลผลข้อมูลสุขภาพและตัวอย่างทางชีววิทยา และข้อมูลที่เกิดจากตัวอย่างชีววิทยา และการเปิดเผยข้อมูลดังกล่าวให้ห้องปฏิบัติการภายนอก เพื่อวัตถุประสงค์ทางการศึกษาวิจัยและประโยชน์ทางวิชาการ<br>
ญ.) การดำเนินกระบวนการขจัดตัวตน (De-identification) เพื่อทำให้ข้อมูลและตัวอย่างทางชีววิทยาที่สามารถระบุตัวตนเจ้าของได้เป็นข้อมูลและตัวอย่างทางชีววิทยาที่ไม่สามารถระบุตัวตนได้ เพื่อการศึกษาวิจัยและประโยชน์ทางวิชาการ<br>
ฎ.) การเปิดเผยข้อมูลสุขภาพให้แก่หน่วยงานภายในบริษัทฯ และหน่วยงานภายนอก เพื่อพัฒนาคุณภาพการบริบาลและการบริการ หรือเพื่อการรับรองมาตรฐานคุณภาพการบริบาลและการบริการ เช่น สถาบันรับรองคุณภาพสถานพยาบาล (องค์การมหาชน) (สรพ.) Joint Commission International (JCI) Bureau Veritas International Organization for Standardization (ISO)   <br>5. การเปิดเผยข้อมูลส่วนบุคคลของท่าน<br>
บริษัทฯ จะไม่เปิดเผยข้อมูลส่วนบุคคลของท่านต่อบุคคลภายนอกเพื่อวัตถุประสงค์อื่นที่มิได้แจ้งไว้ในนโยบายฉบับนี้ เว้นแต่ได้รับอนุญาตจากท่านเท่านั้น<br>
อย่างไรก็ตาม ข้อมูลที่ท่านให้กับบริษัทฯ อาจมีการถ่ายโอนข้อมูลส่วนบุคคลของท่านออกนอกประเทศไทย เพื่อวัตถุประสงค์ในการเปิดเผยให้แก่ตัวแทนหรือพันธมิตรในต่างประเทศของบริษัทฯ ที่ท่านได้ทำการติดต่อเพื่อการเข้าใช้บริการ ดูแลส่งต่อ และ/หรือการดำเนินการเรียกร้องค่าใช้จ่ายของบริษัทฯ โดยบริษัทฯ จะดำเนินการเพื่อให้แน่ใจว่าสิทธิในความเป็นส่วนตัวของท่านจะได้รับการคุ้มครองโดยใช้มาตรการรักษาความมั่นคงปลอดภัยตามมาตรฐานของบริษัทฯ<br>
นอกจากนี้ บริษัทฯ อาจแบ่งปันข้อมูลส่วนบุคคลของท่านที่มีอยู่กับบริษัทฯ ให้แก่บริษัทในกลุ่มในเครือ คู่ค้า พันธมิตรทางธุรกิจ หรือผู้ให้บริการภายนอก เช่น บริษัทประกัน สถาบันทางการเงิน แพทย์เจ้าของไข้ แพทย์ผู้เชี่ยวชาญ แพทย์เฉพาะทาง และ/หรือ ผู้ประกอบวิชาชีพเวชกรรม คลินิกเทคนิคการแพทย์ ผู้ผลิตหรือจำหน่ายยาและเวชภัณฑ์ สถานทูต ผู้ซึ่งจัดการเกี่ยวกับการเดินทางระหว่างประเทศ ผู้ให้บริการลูกค้าสัมพันธ์ ผู้ให้บริการด้านการตลาด โฆษณา และการสื่อสาร ผู้ให้บริการระบบสารสนเทศ ผู้ให้บริการระบบ Cloud System  โรงแรมบริเวณใกล้เคียงซึ่งเป็นพันธมิตรกับบริษัทฯ ผู้ให้บริการขนส่ง ผู้ให้บริการจัดเก็บเอกสาร ผู้ให้บริการทวงหนี้ ผู้ให้บริการด้านบัญชี กฎหมาย ผู้ตรวจสอบบัญชี ผู้ตรวจสอบภายใน ผู้ตรวจสอบทางการเงิน ครอบครัว ญาติพี่น้อง บุคคลใกล้ชิด หน่วยงานหรือนายจ้างของท่าน หน่วยงานรับรองมาตรฐานสากล เช่น Bureau Veritas Joint Commission International (JCI) และสถาบันรับรองคุณภาพสถานพยาบาล (องค์การมหาชน) (สรพ.) และการดำเนินการอื่นใดที่จำเป็น ตามวัตถุประสงค์ที่ได้แจ้งไว้ในนโยบายฉบับนี้  เพื่อประโยชน์ในการให้บริการของบริษัทฯ ทั้งนี้ บริษัทฯ จะดำเนินการให้แน่ใจว่าบุคคลเหล่านี้จะดำเนินการกับข้อมูลส่วนบุคคลของท่านตามนโยบายฉบับนี้และกฎหมายที่เกี่ยวข้อง<br>
บริษัทฯ อาจมีความจำเป็นต้องเปิดเผยข้อมูลส่วนบุคคลของท่านให้แก่หน่วยงานราชการ หรือหน่วยงานอื่นใดตามกฎหมาย เพื่อปฏิบัติตามกฎหมาย คำสั่งศาล หรือคำสั่งของหน่วยงานรัฐหรือหน่วยงานกำกับดูแลใดๆ เช่น กรมสรรพากร สถานทูต กองบังคับการตรวจคนเข้าเมือง รวมถึงส่งข้อมูลส่วนบุคคลของผู้ใช้บริการไปยังหน่วยงานที่เกี่ยวข้องในการตรวจสอบข้อมูลของผู้ใช้บริการ เพื่อป้องกันการฉ้อโกง หรือการทุจริต โดยไม่ต้องขอความยินยอมจากท่านหรือต้องดำเนินการเพื่อให้เป็นไปตามที่กฎหมายกำหนด<br>6. การเก็บข้อมูลส่วนบุคคลของผู้เยาว์ คนไร้ความสามารถ คนเสมือนไร้ความสามารถ<br>
ในกรณีที่บริษัทฯ ประมวลผลข้อมูลส่วนบุคคลของผู้เยาว์ คนไร้ความสามารถ คนเสมือนไร้ความสามารถ <br>
บริษัทฯ อาจมีความจำเป็นต้องให้บิดามารดา ผู้ปกครอง ผู้ใช้อำนาจปกครองที่มีอำนาจกระทำแทนผู้เยาว์ ผู้อนุบาล หรือผู้พิทักษ์ ให้ความยินยอมแทน เว้นแต่ในกรณีที่กฎหมายอนุญาตให้ผู้เยาว์หรือคนเสมือนไร้ความสามารถให้ความยินยอมเองได้ บริษัทฯ จะให้บิดามารดา ผู้ปกครอง ผู้ใช้อำนาจปกครอง หรือผู้พิทักษ์ที่มีอำนาจกระทำแทนให้ความยินยอมพร้อมกันด้วย หากท่านทราบว่ามีการเก็บรวบรวมข้อมูลส่วนบุคคลจากผู้เยาว์ คนไร้ความสามารถ และคนเสมือนไร้ความสามารถโดยไม่ได้รับความยินยอมจากบิดามารดา ผู้ปกครอง ผู้ใช้อำนาจปกครอง ผู้อนุบาล หรือผู้พิทักษ์ ท่านสามารถใช้สิทธิของเจ้าของข้อมูลส่วนบุคคลในฐานะผู้แทนโดยชอบธรรมภายใต้กฎหมายคุ้มครองข้อมูลส่วนบุคคล<br>7. การเก็บรักษา ระยะเวลา และมาตรการความปลอดภัย<br>
7.1 บริษัทฯ เก็บรักษาข้อมูลส่วนบุคคลของท่านเท่าที่จำเป็นเพื่อบรรลุวัตถุประสงค์ที่ได้แจ้งไว้ในนโยบายฉบับนี้ โดยพิจารณาระยะเวลาในการเก็บรักษาข้อมูลส่วนบุคคลของท่านให้มีความเหมาะสมและสอดคล้องกับระยะเวลาตามสัญญา มาตรฐานทางบัญชี อายุความตามกฎหมาย รวมถึงความจำเป็นที่ต้องเก็บข้อมูลส่วนบุคคลของท่านต่อไปตามระยะเวลาที่จำเป็นเพื่อปฏิบัติตามกฎหมาย เพื่อก่อตั้งสิทธิเรียกร้องตามกฎหมาย หรือการใช้สิทธิเรียกร้องตามกฎหมาย <br>
7.2 บริษัทฯ จัดให้มีระบบการตรวจสอบเพื่อดำเนินการลบหรือทำลายข้อมูลส่วนบุคคลเมื่อพ้นกำหนดระยะเวลาการเก็บรักษาหรือที่ไม่เกี่ยวข้องหรือเกินความจำเป็นตามวัตถุประสงค์ในการเก็บรวบรวมข้อมูลส่วนบุคคลนั้น <br>
7.3 บริษัทฯ กำหนดมาตรการในการดูแลรักษาความปลอดภัยในข้อมูลส่วนบุคคลให้มีความเหมาะสม ครอบคลุมถึงความปลอดภัยในข้อมูลที่จัดเก็บไว้ในรูปแบบของเอกสาร ระบบอิเล็กทรอนิกส์ ระบบคอมพิวเตอร์หรือเครื่องมือต่างๆ โดยดำเนินการเป็นไปตามมาตรฐานสากล เพื่อให้ท่านมีความมั่นใจในระบบรักษาความปลอดภัยในข้อมูลส่วนบุคคลของบริษัทฯ โดยครอบคลุมถึงการป้องกันการสูญหาย การเข้าถึง การใช้ การเปลี่ยนแปลง แก้ไข หรือเปิดเผยข้อมูลส่วนบุคคลโดยมิชอบหรือกระทำการโดยปราศจากอำนาจโดยชอบด้วยกฎหมาย <br>
7.4 บริษัทฯ จำกัดการเข้าถึงและใช้เทคโนโลยีในการรักษาความปลอดภัยในข้อมูลส่วนบุคคลของท่านเพื่อป้องกันมิให้มีการโจมตีหรือมีการเข้าถึงระบบคอมพิวเตอร์หรือระบบอิเล็กทรอนิกส์ของบริษัทฯ โดยไม่ได้รับอนุญาต รวมถึงเมื่อมีการเปิดเผยข้อมูลส่วนบุคคลของท่านแก่บุคคลภายนอกเพื่อดำเนินการประมวลผลข้อมูลส่วนบุคคลของท่านหรือแก่ผู้ประมวลผลข้อมูลส่วนบุคคล ขอให้ท่านมั่นใจว่าบริษัทฯ จะดำเนินการกำกับดูแลบุคคลนั้นให้ดำเนินการอย่างเหมาะสมเป็นไปตามคำสั่งของบริษัทฯ<br>8. สิทธิของท่านในฐานะเจ้าของข้อมูลส่วนบุคคล<br>
8.1 ภายใต้กฎหมายคุ้มครองข้อมูลส่วนบุคคล ท่านมีสิทธิดังต่อไปนี้ <br>
1) สิทธิในการขอเข้าถึงหรือขอรับสำเนาข้อมูลส่วนบุคคลที่ บริษัทฯ เก็บรวบรวม ใช้ และเปิดเผยข้อมูลส่วนบุคคลของท่าน<br>
2) สิทธิในการขอรับ หรือโอนย้ายข้อมูลของท่าน ในกรณีที่ข้อมูลนั้นอยู่ในรูปแบบที่สามารถอ่านหรือใช้งานโดยทั่วไปได้ด้วยเครื่องมือหรืออุปกรณ์ที่ทำงานได้โดยอัตโนมัติและสามารถใช้ หรือเปิดเผยข้อมูลส่วนบุคคลได้ด้วยวิธีการอัตโนมัติ รวมถึงสิทธิขอให้ส่งข้อมูลไปยังบุคคลอื่นตามที่ท่านมีความประสงค์ (บริษัทฯ ขอสงวนสิทธิในการเรียกเก็บค่าใช้จ่าย โดยจะกำหนดค่าใช้จ่ายตามความเป็นจริงอย่างเหมาะสม)<br>
3) สิทธิในการคัดค้านการเก็บรวบรวม ใช้ หรือเปิดเผยข้อมูลส่วนบุคคลกรณีที่กฎหมายกำหนด<br>
4) สิทธิในการขอให้ลบหรือทำลายหรือทำให้ข้อมูลส่วนบุคคลของท่านกลายเป็นข้อมูลที่ไม่สามารถระบุตัวตนได้ด้วยวิธีการใดๆ กรณีที่กฎหมายกำหนด<br>
5) สิทธิในการระงับการใช้ข้อมูลส่วนบุคคลของท่าน เว้นแต่จะมีข้อจำกัดตามกฎหมายที่บริษัทฯ ไม่อาจดำเนินการตามคำร้องขอของท่านได้<br>
6) สิทธิในการเพิกถอนความยินยอมที่ให้ไว้ได้ตลอดเวลา เว้นแต่การเพิกถอนความยินยอมจะมีข้อจำกัดตามกฎหมายหรือตามสัญญา ทั้งนี้ การขอถอนความยินยอมของท่านจะไม่ส่งผลกระทบต่อการประมวลผลข้อมูลส่วนบุคคลที่ท่านได้ให้ไว้ก่อนหน้าโดยชอบด้วยกฎหมาย<br>
7) สิทธิในการร้องเรียนต่อเจ้าหน้าที่ผู้มีอำนาจตามกฎหมายคุ้มครองข้อมูลส่วนบุคคล หากบริษัทฯ มิได้ปฏิบัติตามกฎหมาย<br>
8.2 บริษัทฯ ดำเนินการเต็มความสามารถในการเก็บข้อมูลส่วนบุคคลที่ถูกต้องและเป็นปัจจุบันของท่าน เพื่อให้เป็นข้อมูลที่มีความสมบูรณ์และไม่ก่อให้เกิดความเข้าใจผิด ทั้งนี้ ท่านมีสิทธิในการขอแก้ไข เปลี่ยนแปลงข้อมูลส่วนบุคคลของท่าน เมื่อท่านมีการแก้ไขหรือเปลี่ยนแปลงข้อมูลส่วนบุคคล หรือหากเห็นว่าข้อมูลที่บริษัทฯ มีอยู่อาจไม่ถูกต้อง <br>
8.3 การใช้สิทธิของท่านตามที่ระบุไว้ข้างต้นต้องเป็นไปตามกฎหมาย บริษัทฯ อาจปฏิเสธการใช้สิทธิของท่านข้างต้นได้ตามข้อจำกัดการใช้สิทธิของท่านในฐานะเจ้าของข้อมูลส่วนบุคคลตามที่กฎหมายกำหนด ในกรณีที่บริษัทฯ ปฏิเสธไม่ดำเนินตามคำร้องขอใช้สิทธิของท่าน บริษัทฯ จะบันทึกคำร้องขอของท่านพร้อมด้วยเหตุผลไว้ในบันทึกรายการประมวลผลข้อมูลส่วนบุคคลตามที่กฎหมายกำหนด <br>
8.4 เพื่อยื่นคำร้องขอใช้สิทธิของท่าน ท่านสามารถติดต่อบริษัทฯ ตามช่องทางติดต่อที่ระบุไว้นโยบายฉบับนี้ บริษัทฯ จะพิจารณาและแจ้งผลการพิจารณาภายใน 30 วันนับตั้งแต่วันที่ได้รับคำร้องขอใช้สิทธิของท่าน ในกรณีที่บริษัทฯ ปฏิเสธการใช้สิทธิของท่าน บริษัทฯ จะแจ้งเหตุผลในการปฏิเสธการใช้สิทธิของท่านไปพร้อมกัน<br>9. การปรับปรุงนโยบายความเป็นส่วนตัว<br>
บริษัทฯ อาจทบทวน ปรับปรุง เปลี่ยนแปลงนโยบายฉบับนี้เป็นครั้งคราว เพื่อให้สอดคล้องกับแนวปฏิบัติ กฎหมาย ระเบียบ ข้อบังคับที่เกี่ยวข้อง ทั้งนี้ หากมีการปรับปรุงเปลี่ยนแปลงนโยบายฉบับนี้ บริษัทฯ แจ้งให้ท่านทราบ โดยการเผยแพร่นโยบายฉบับปรับปรุงลงในช่องทางที่บริษัทฯ กำหนด โดยเร็วที่สุด โดยการที่ท่านใช้บริการภายหลังจากที่มีการประกาศแก้ไขหรือเพิ่มเติมดังกล่าวย่อมถือเป็นการยอมรับการแก้ไขหรือเพิ่มเติมแต่ละครั้ง<br>10. ช่องทางการติดต่อบริษัทฯ<br>
หากท่านต้องการใช้สิทธิใดๆ ที่มีตามกฎหมายที่เกี่ยวข้องซึ่งได้ระบุไว้ข้างต้น หรือมีคำถามและข้อสงสัยเกี่ยวกับนโยบายฉบับนี้ของบริษัทฯ มีข้อเสนอแนะ หรือต้องการร้องเรียนเกี่ยวกับนโยบายนี้ ท่านสามารถติดต่อบริษัทฯ ได้ในช่องทางดังต่อไปนี้<br>บริษัท สมาร์ท เฮลท์เทค จำกัด<br>
ที่อยู่ 11/32 หมู่ที่ 4 ถนนกาญจนาภิเษก ตำบลปลายบาง อำเภอบางกรวย จังหวัดนนทบุรี 11130<br>
เจ้าหน้าที่คุ้มครองข้อมูลส่วนบุคคล<br>
โทร. 09-2248-2727  E-mail: contact@smarthealthtech.co.th<br>2. ข้อมูลส่วนบุคคลที่บริษัทฯ เก็บรวบรวม<br>
ข้อมูลส่วนบุคคลของท่านที่บริษัทฯ เก็บรวบรวม ใช้ เปิดเผย และ/หรือ โอน รวมถึงแต่ไม่จำกัดเพียงข้อมูลส่วนบุคคลตามประเภทดังต่อไปนี้<br>
2.1     ข้อมูลส่วนบุคคลทั่วไป<br>
1) ข้อมูลส่วนตัว เช่น คำนำหน้าชื่อ ยศ ตำแหน่ง ชื่อ ชื่อกลาง นามสกุล อายุ วันเดือนปีเกิด เพศ รูปถ่าย สัญชาติ ประเทศที่อยู่อาศัย เลขที่บัตรประจำตัวประชาชน เลขที่หนังสือเดินทาง ลายมือชื่อ สถานภาพสมรส เป็นต้น<br>
2) ข้อมูลติดต่อ เช่น ที่อยู่ หมายเลขโทรศัพท์มือถือ หมายเลขโทรศัพท์บ้าน อีเมล เป็นต้น<br>
3) ข้อมูลการเข้ารับบริการ เช่น ข้อมูลการนัดหมายแพทย์ ความต้องการเกี่ยวกับห้องพัก และบริการเสริมอื่นๆ เป็นต้น<br>
4) ข้อมูลเกี่ยวกับการศึกษา เช่น ระดับการศึกษา เป็นต้น<br>
5) ข้อมูลที่ปรากฎบนเอกสารทางกฎหมาย เช่น บัตรประชาชน หนังสือเดินทาง ทะเบียนบ้าน ใบขับขี่ บัตรประจำตัวข้าราชการ ใบเปลี่ยนชื่อ/นามสกุล ทะเบียนสมรส ทะเบียนหย่า สูติบัตร เป็นต้น<br>
6) ข้อมูลผู้ติดต่อ ข้อมูลผู้ที่ติดต่อได้ในกรณีฉุกเฉิน เช่น ชื่อ ชื่อกลาง นามสกุล ความสัมพันธ์ หมายเลขโทรศัพท์มือถือ เป็นต้น<br>
7) ข้อมูลผู้มีอำนาจกระทำแทนเจ้าของข้อมูล (ผู้ปกครอง ผู้แทนโดยชอบธรรม ผู้อนุบาล ผู้พิทักษ์) เช่น ชื่อ นามสกุล บัตรประชาชน เป็นต้น<br>
8) ข้อมูลด้านการเงิน เช่น ข้อมูลการเรียกเก็บเงิน ข้อมูลบัตรเครดิตหรือเดบิต รายละเอียดบัญชีธนาคาร เป็นต้น<br>
9) ข้อมูลการสมัครรับข่าวสารและเข้าร่วมกิจกรรมทางการตลาด เช่น ลงทะเบียนเพื่อเข้าร่วมสัมมนา ลงทะเบียนรับโปรโมชั่น เป็นต้น<br>
10) ข้อมูลจากการเข้าใช้เว็บไซต์ของบริษัทฯ เช่น IP Address, Cookies นัดหมายแพทย์ออนไลน์ ปรึกษาแพทย์ออนไลน์ เป็นต้น<br>
11) ข้อมูลอื่นๆ เช่น การบันทึกเสียง การบันทึกภาพนิ่ง การบันทึกภาพเคลื่อนไหวจากกล้องวงจรปิด เป็นต้น<br>
12) เครื่องและระบบการแจ้งเตือนและติดตามการกินยา (DPharm Home) เป็นเพียงระบบการแจ้งเตือน<br>
ไม่ได้เป็นส่วนหนึ่งของการจ่ายยาหรือการรักษาใด ๆ บริษัทจึงไม่ได้มีความรับผิดชอบใดๆเกี่ยวข้องกับการกินยา<br>
<br>
<br>
2.2  ข้อมูลส่วนบุคคลที่มีความอ่อนไหว<br>
ข้อมูลส่วนบุคคลที่มีความอ่อนไหวของท่านที่บริษัทฯ เก็บรวบรวม ใช้ เปิดเผย และ/หรือโอน เช่น ข้อมูลศาสนา ข้อมูลสุขภาพ ข้อมูลความพิการ ข้อมูลชีวภาพ ข้อมูลพันธุกรรม ประวัติอาการป่วย ประวัติการแพ้ยา/อาหาร ผลการรักษา ผลตรวจทางร่างกาย ผลตรวจทางห้องปฏิบัติการ ผลการวินิจฉัยโรค เวชระเบียน ใบรับรองแพทย์ บันทึกการผ่าตัด ภาพถ่ายทางรังสี หมู่เลือด รูปภาพ/เสียง/ภาพเคลื่อนไหวจากการปฏิบัติงานรักษาพยาบาล/การผ่าตัด/การทำหัตถการ เป็นต้น รวมถึงข้อมูลที่ปรากฏในสำเนาบัตรประชาชน เช่น ศาสนา หมู่เลือด เป็นต้น ซึ่งบริษัทฯ ได้รับความยินยอมโดยชัดแจ้งจากท่าน หรือมีความจำเป็นตามที่กฎหมายอนุญาตให้ดำเนินการได้<br>
      </div>    </body>
    </html>
      